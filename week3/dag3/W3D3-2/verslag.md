# Code review

Allereerst hebben we afgesproken om het project van week 2 te reviewen. De meeste van ons groepje had weinig om te laten zien omtrent het toepassen van Promises of de rest en spread operator.

Nadat we een Zoom sessie waren gestart had ik als eerste de rol van junior developer, daarna twee maal observant en als laatste senior developer.

1. Als junior heb ik mij geconcentreerd op uitleggen hoe ik het project had aangepakt en hoe de verschillende functies tot stand waren komen. De senior, mevr. Coumans, stelde goede vragen om uitleg over verschillende aspecten van de code. Ik heb zo duidelijk mogelijk uitgelegd waarom ik bepaalde keuzes had gemaakt in opbouw van de functie voor het weergeven van één film item.

Vervolgens ben ik twee maal observant geweest.

2. Lars was junior en Sarah senior. Lars vertelde stap voor stap de instructies te hebben gevolgd. Sarah had vooral gebruik gemaakt van positieve feedback.

3. Sarah was daarna junior en Lars senior. Ook Sarah had stap voor stap het project doorgewerkt. Zij kreeg de movies dataset niet ingelezen. Lars merkte op dat dit een fout was in de HTML. Sarah kon de kritiek goed verwerken.

4. Als laatste was ik senior en Janneke junior. Zij vertelde nog weinig code samen te voegen tot functies met variabele input en veel te herhalen. Zo ontstond er een bug tijdens het filteren, waardoor de koppeling met IMDB niet goed werkte.

Als feedback had ik meegegeven dat de wijze van coden in principe ondergeschikt is aan het eindresultaat gezien vanuit de klant. Ik heb mijn ervaring met klanten en deadlines gedeeld, waarbij het vooral voor jezelf en eventueel je team belangrijk is dat je de code voor de toekomst goed documenteert.

Dat kan door comments toe te voegen, door je aan bepaalde standaarden en afspraken te houden én door na het opleveren van het project de code op te schonen, zonder het te breken. De feedback werd goed ontvangen.

Als laatste had Janneke de oplossing toegepast op haar versie van het project en zodoende ontdekt waar de bug in het filteren ontstaan was en hoe het anders dan wel beter had gekund.

**Conslusie**

We hebben de eindresultaten bij iedereen bekeken en dat zag er goed en werkend uit, op de bug bij Janneke na. Sommigen gaven aan meer tijd besteed te hebben aan de CSS dan aan de JavaScript.

Ik vond het zelf lastig om negatieve feedback te geven, omdat er weinig op te merken was. Makkelijker vond ik het om positieve feedback en tips te geven.
